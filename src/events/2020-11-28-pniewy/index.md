---
province: ''
path: '/pniewy-2020'
date: '2020-02-11'

title: 'II Ogólnopolski Festiwal Tańca'
dateFrom: '2020-11-28'
dateTo: '2020-11-29'
city: 'Pniewy'
image: 'image.jpg'
tags: []
link: https://ft-pniewy.pl/
promoted: false
visible: true
cancelled: false
---
II Ogólnopolski Festiwal Tańca w Pniewach 2020 objęty patronatem honorowym Marszałka Województwa Wielkopolskiego, Burmistrza Miasta Pniewy i Starosty Powiatu Szamotulskiego.

Profesjonalne warsztaty, występy konkursowe oraz pokazy pozakonkursowe, ciekawi goście, mnóstwo nagród. 

Festiwal składa się z prezentacji konkursowych solistów, duetów oraz zespołów tanecznych w 
poszczególnych grupach wiekowych. Ocena zespołów polegała na merytorycznej ocenie występów w 
kategorii **inscenizacji tanecznej** – prezentacji artystycznej wybranego tematu przy użyciu 
technik tanecznych tańca klasycznego, współczesnego i nowoczesnego, w formie miniatur tanecznych i inscenizacji, z wykorzystaniem kostiumów i rekwizytów do wybranego utworu muzycznego.

Komisja konkursowa oceniała trzy walory prezentacji tanecznych: technikę, kompozycję (choreografię) i wrażenia artystyczne:

**Technika** – dotyczy opanowania systemu ruchowego i swobodnego posługiwania się tym systemem. 
Walory techniczne brane pod uwagę w ocenie to precyzja i dynamika ruchu, muzykalność, koordynacja oraz wykorzystanie możliwości ciała ludzkiego w danym stylu tanecznym. Dopuszczane są wszystkie techniki taneczne i style, z wyłączeniem tańca towarzyskiego, ludowego oraz akrobatyki sportowej. Dopuszczane jest łączenie różnych technik w prezentacji konkursowej.

**Kompozycja (choreografia)** – dotyczy realizacji celu obranego przez choreografa poprzez wybór i 
połączenie elementów ruchowych oraz nadanie im zamierzonego wyrazu artystycznego tak aby w konsekwencji powstała spójna i harmonijna struktura formalna i/lub tematyczna, która dzięki temu nabierze nowego i niepowtarzalnego znaczenia artystycznego.

**Wrażenia artystyczne** – to szczególny sposób oddziaływania tańca na odbiorcę, będący przede 
wszystkim wynikiem spójności elementów kompozycyjnych oraz technicznych i przejawiający się poprzez wzbudzenie głębszych emocji u widza.