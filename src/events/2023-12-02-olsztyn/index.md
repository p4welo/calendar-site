---
province: ''
path: '/very-merry-dancefloor-2023'
date: '2023-11-11'

title: 'Very Merry DANCEfloor z Kopernikiem w tle'
dateFrom: '2023-12-02'
dateTo: '2023-12-02'
city: 'Olsztyn'
image: 'image.jpg'
tags: []
link: https://www.artoffnia.pl/very-merry-dancefloor-z-kopernikiem-w-tle-2023
promoted: false
visible: true
cancelled: false
---
Serdecznie zapraszamy wszystkich tancerzy na turniej taneczny Very Merry DANCEfloor z Kopernikiem w tle, który odbędzie się w Auli Widowiskowo-Konferencyjnej im. Anny Wasilewskiej (ul. Ernesta Kościńskiego 11, 11-041 Olsztyn) - 2 grudnia 2023r. (sobota)

Mając na uwadze potrzeby młodszych i starszych artystów organizujemy turniej, w którym tancerze w kilku kategoriach wiekowych prezentują samodzielnie przygotowane choreografie, samodzielnie dobierają muzykę, kostium, a także przygotowują cały układ taneczny – bez pomocy instruktora/pedagoga.

Stawiamy na twórczość własną dzieci, młodzieży i dorosłych (w wyjątkowej kategorii rodzice lub rodzic + dziecko). Jest to dla niech duże wyzwanie artystyczne, pobudzające wyobraźnię, kreatywność, jak również wzmacniające wiarę w siebie i swoje umiejętności.

Istnieje wiele turniejów tanecznych, ale my chcemy dać młodym twórcom możliwość pokazania „co im w duszy gra”.

Do udziału w konkursie zapraszamy tancerzy z Olsztyna oraz z regionu Warmii i Mazur.

#### KATEGORIE WIEKOWE
- do 8 lat
- 9 - 12 lat
- 13 - 15 lat
- 16 - 29 lat
- 30+ 
- rodzic/e + dziecko/dzieci

#### KATEGORIE TANECZNE:
- solo
- duo i trio
- formacje (4 i więcej)
- rodzic/e + dziecko/dzieci

Każdy uczestnik może zaprezentować max. 1 choreografię w każdej kategorii tanecznej

#### KONKURENCJE TANECZNE

art. dance (np. taniec współczesny, jazz, modern, klasyka, i inne)

street dance (np. break dance, hip-hop, popping i inne).

open dance (np. cheerleading, taniec towarzyszki, ludowy, flamenco, latino, show dance, disco i inne)

W dniu turnieju zapraszamy tancerzy na  warsztaty tańca współczesnego z BRIANEM PONIATOWSKIM, który zasiądzie również w naszym turniejowym jury!

termin warsztatów: 2 grudnia (sobota) 2023, godz. 9:00 - 11:00

miejsce warsztatów: Aula Widowiskowo-Konferencyjna im. Anny Wasilewskiej (ul. Ernesta Kościńskiego 11, 11-041 Olsztyn)

koszt warsztatów: 150 zł

liczba miejsc na warsztaty jest ograniczona - decyduje kolejność zgłoszeń
