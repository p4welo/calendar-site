---
province: ''
path: '/golden-point-shoes-2021'
date: '2021-05-10'

title: 'Golden Point Shoes'
dateFrom: '2021-06-18'
dateTo: '2021-06-20'
city: 'Online'
image: 'image.jpg'
tags: []
link: http://goldenpointeshoes.com/pl_pl/
promoted: false
visible: true
cancelled: false
---
Wystartowała rekrutacja do prestiżowego i międzynarodowego konkursu baletowego Golden Pointe Shoes 2021 Online organizowanego przez polską Fundację Balet. Wydarzenie dedykowane jest absolwentom szkół baletowych z całego świata, którzy rywalizują o miano najlepszego tancerza, a także główną nagrodę o wartości 5000 euro. XIV edycja konkursu rozstrzygnięta zostanie w dniach 18-20 czerwca br., a spektakularne pokazy baletu będzie można podziwiać na platformie streamingowej. 

Młodzi tancerze mają czas do 5 czerwca br., żeby wysłać swoje zgłoszenie i przygotować materiał konkursowy w postaci 3 nagrań filmowych. Mogą to zrobić indywidualnie lub za pośrednictwem szkoły baletowej poprzez formularz dostępny na stronie: https://bit.ly/3ei2nfa \
Jury oceniać będzie przesłane materiały filmowe w dwóch etapach. Podczas pierwszego, analizie poddane zostaną nagrania tańca klasycznego i współczesnego oraz wyłoniona zostanie grupa tancerzy, która przejdzie do kolejnego etapu. W drugim, członkowie Jury wybiorą już 5 zwycięzców, a ich taniec podziwiać będzie można na gali, dostępnej online w dniu 20 czerwca 2021. Całość konkursu odbywa się online. 

### Harmonogram wydarzenia:

- **5 czerwca 2021** - Termin przesyłanie zgłoszeń 
- **6 czerwca 2021** - Przyznanie uczestnikom unikalnych numerów identyfikacyjnych
- **18 czerwca 2021** - Etap I
- **19 czerwca 2021** - Etap II
- **20 czerwca 2021** - Gala Baletowa prezentująca laureatów Konkursu i zaproszonych gości

Etapy oraz Galę Baletową będzie można oglądać na platformie streamingowej. Więcej informacji na stronie: http://goldenpointeshoes.com/pl_pl/
