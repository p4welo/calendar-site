---
path: '/wave-of-dance-2019'
date: '2019-05-08'

title: 'Wave Of Dance'
dateFrom: '2019-10-26'
dateTo: '2019-10-26'
city: 'Kartuzy'
image: 'image.jpg'
tags: []
link: https://www.facebook.com/events/659600327804442/
promoted: false
visible: true
---
WAVE OF DANCE | KARTUZY 2019

"Wave Of Dance" to pierwsza edycja Ogólnopolskich Zawodów Tanecznych skierowana do dzieci i młodzieży, które odbędą się 26 października 2019 r. w Kartuzach w czterech kategoriach tanecznych tj.: 
- Contemporary
- Jazz  
- Impro Attack  
- Dance With Prop

oraz w czterech kategoriach wiekowych:
- do 9 lat
- 10 - 12 lat
- 13 - 15 lat
- od 16 lat


Celem zawodów jest przede wszystkim popularyzacja twórczości tanecznej, a także integracja środowisk artystycznych, instytucji kultury oraz szkół tańca. Ważnym elementem jest  zaakcentowanie potencjału kulturalnego stolicy Kaszub - miasta Kartuzy poprzez stworzenie wyjątkowych zawodów tanecznych organizowanych na najwyższym poziomie. 

Konkurs wpłynie na podniesienie kwalifikacji jego uczestników, dając jednocześnie szansę na znalezienie inspiracji i motywacji do dalszej pracy. Będzie to wspaniała okazja do zaprezentowania swoich umiejętności zarówno przez tancerzy doświadczonych, jak również tych, którzy dopiero zaczynają swoją przygodę z tańcem.   

"Wave Of Dance" poprowadzi doświadczona i niezwykle charyzmatyczna postać, jaką jest Mr Host, który zadba o niepowtarzalny klimat zawodów. 

Występy tancerzy oceniać będzie profesjonalne jury w składzie:
- Joanna Czajkowska
- Andrzej Morawiec
- Grzegorz Pańtak

Znakomitą oprawą muzyczną zajmie się DJ Tomasin, grający na żywo.

Znakomitą atrakcją będzie prezentacja taneczna składu sędziowskiego, a także dodatkowe konkursy dla uczestników rozgrywane w trakcie przerw, które urozmaicą czas spędzony na zawodach. 

Organizując pierwszą edycję "Wave Of Dance" czujemy się niezwykle zaszczyceni, ponieważ zawody objęte zostały patronatem Burmistrza Kartuz Mieczysława Gołuńskiego oraz Radia Gdańsk.

Liczymy, że "Wave Of Dance" będzie nie tylko widowiskiem pełnym pasji, ale również sportowej rywalizacji i ogromnych emocji. W tych zawodach, poza sprawdzianem tanecznych możliwości, znacząca będzie także pula nagród. Poza wyjątkowymi trofeami, do zdobycia będą m.in. Puchar Burmistrza Kartuz, nagroda główna dla najlepszego zespołu "Wave Of Dance" oraz wiele innych.

Zapraszamy do udziału w "Wave Of Dance"!

KONTAKT:

email: waveofdance@wp.pl

lub poprzez fanpage na facebooku:
https://www.facebook.com/waveofdance/